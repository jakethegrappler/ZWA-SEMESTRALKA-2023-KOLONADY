Prosklená železobetonová kolonáda ve funkcionalistickém slohu vychází programově z kontradikce hladkých lapidárních linií hmoty kolonády s historizující architekturou svého okolí. Ocelová konstrukce dvoupodlažní kolonády na půdorysu písmene „L“ je obložena většinou deskami z bulharského mramoru. V přízemí kolonády se nachází prosklená promenádní hala s pramenními vázami, v patře je pak ochoz, přístupný širokým schodištěm. Prosklená hala na půdorysu nepravidelného šestiúhelníku s vývěrem Vřídla, tryskajícího do výšky 12 metrů, je završena kupolí v podobě prolamovaného skleněného polygonu od sochaře Jana Fišera.